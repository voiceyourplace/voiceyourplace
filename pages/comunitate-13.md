---
layout: story-comunitate
footer-note: "Poveste scrisă la atelierul de scriere creativă din cadrul Școlii de Vară Voice Your Place: Curtea de Argeș."
title: Un nou început
author: Andra Șerban
permalink: /comunitate/un-nou-inceput
---

Era sâmbătă dimineața, ora 8. La această oră, de obicei dormeam sau îmi venea să îmi arunc telefonul pe geam pentru că suna alarma, însă noaptea aceea fusese diferită. Mi-o petrecusem gândindu-mă la băiatul cu care obișnuiam să vorbesc, care îmi era mereu alături și care, din senin, dispăruse. <br>
Dintr-o dată, m-am trezit singură pe banca din fața gării, gândindu-mă cu ce am greșit. Îmi îndepărtasem toți prietenii ca să petrec timp cu el, însă el a ales să plece fără explicații. Cu fiecare tren ce trecea, inima îmi bătea mai tare, gândindu-mă că s-a întors și vrea să mă vadă. Aici obișnuiam să ne petrecem serile. <br>
În timp ce stăteam pe banca din fața gării, înconjurată de oameni și bagaje, am simțit o atingere pe umăr. M-am uitat în spate. Dar era doar un controlor care mă întreba dacă sunt bine.  <br>
Am decis să plec, să mă urc în primul tren și să mă eliberez. Înainte de plecare, am aruncat un ochi spre peron și am văzut două siluete. L-am recunoscut pe cel pentru care am plâns și pentru care voiam să renunț la orașul meu și la prieteni, și care ținea acum în brațe o altă fată. <br>
Am primit răspunsul la toate întrebările mele. Acesta era sfârșitul, dar în același timp începutul.
